# Εγκατάσταση του boot9strap (MSET9 CLI iOS)

:::details Τεχνικές λεπτομέρειες (προαιρετικό)

Το [MSET9](https://github.com/zoogie/MSET9) είναι ένα exploit για την εφαρμογή «System Settings», το οποίο αναπτύσσεται από τον [zoogie](https://github.com/zoogie). Εκμεταλλεύεται ένα ελάττωμα όπου το ID1 (το όνομα του δεύτερου φακέλου, που αποτελείται από 32 χαρακτήρες, μέσα στον φάκελο «Nintendo 3DS», εντός του ID0) μπορεί να είναι _οποιοδήποτε_ όνομα εφόσον είναι 32 χαρακτήρες. Η εκτέλεση μιας συγκεκριμένης ακολουθίας ενεργειών έχει ως αποτέλεσμα την εκτέλεση των οδηγιών από την κονσόλα, οι οποίες κωδικοποιούνται στο όνομα του φακέλου ID1, πράγμα που μπορεί να χρησιμοποιηθεί για την παροχή πλήρους ελέγχου επί του 3DS.

:::

## Σημειώσεις συμβατότητας

::: warning

Αυτή η σελίδα απαιτεί ένα iPhone ή ένα iPad με iOS/iPadOS 14.0 ή νεότερο. Εάν διαθέτετε έναν υπολογιστή με Windows, macOS ή Linux, ακολουθήστε τις οδηγίες της ενότητας [Εγκατάσταση του boot9strap (MSET9 CLI)](installing-boot9strap-\(mset9-cli\)). Εάν διαθέτετε ένα τηλέφωνο ή tablet με Android ή ένα Chromebook, ακολουθήστε τις οδηγίες της ενότητας [Εγκατάσταση του boot9strap (MSET9 Play Store)](installing-boot9strap-\(mset9-play-store\)). Εάν δεν έχετε πρόσβαση σε καμία από αυτές τις συσκευές, θα πρέπει να χρησιμοποιήσετε ένα [εναλλακτικό exploit](https://wiki.hacks.guide/wiki/3DS:Alternate_Exploits).

:::

::: warning

Επειδή τα iPhone και τα iPad δεν διαθέτουν υποδοχή κάρτας SD, θα χρειαστείτε έναν προσαρμογέα για να συνδέσετε την κάρτα SD στη συσκευή σας (π.χ. έναν προσαρμογέα Lightning σε κάρτα SD ή USB-C σε κάρτα SD).

:::

## Τι χρειάζεστε

- Την εφαρμογή [iSH](https://apps.apple.com/us/app/ish-shell/id1436902243) από το App Store

## Οδηγίες

::: info

Σε αυτήν τη σελίδα, θα χρησιμοποιήσετε το script «MSET9», το οποίο χρησιμοποιείται για την ενεργοποίηση του MSET9. Όσο η εκτέλεση του script είναι σε εξέλιξη, τα δεδομένα του χρήστη θα εξαφανιστούν προσωρινά, αλλά θα επιστρέψουν μετά την ολοκλήρωση των βημάτων αυτής της σελίδας. Εάν λάβετε κάποιο σφάλμα κατά την εκτέλεση του script, η λύση σε αυτό θα βρίσκεται πιθανότατα στη σελίδα [Επίλυση προβλημάτων](troubleshooting-mset9).

:::

### Ενότητα I - Προετοιμασία

Σε αυτήν την ενότητα, θα προετοιμάσετε το exploit «MSET9» δημιουργώντας **προσωρινά** ένα νέο προφίλ για το μενού «HOME» χωρίς δεδομένα χρήστη. Στη συνέχεια, θα διαμορφώσετε αυτό το προφίλ μόνο με τα ελάχιστα δεδομένα που απαιτούνται για την ενεργοποίηση του MSET9. Τα υπάρχοντα δεδομένα χρήστη θα εξαφανιστούν, αλλά θα επανέλθουν όταν τελειώσετε με τις οδηγίες αυτής της σελίδας.

1. Εισαγάγετε την κάρτα SD σας στο iPhone/iPad σας (χρησιμοποιώντας έναν προσαρμογέα)

<!--@include: ./_include/ish-chorus.md -->

    ::: info
    
    ![](/images/screenshots/mset9/mset9-ish-select.png)
    
    :::

1. Πληκτρολογήστε τον αριθμό που αντιστοιχεί στο μοντέλο και την έκδοση της κονσόλας σας και πατήστε το Return

    - Η οθόνη θα πρέπει να αλλάξει σε αυτό:

    ::: info

    ![](/images/screenshots/mset9/mset9-ish-setup-notcreated.png)

    :::

    - Βεβαιωθείτε ότι εμφανίζεται το σωστό μοντέλο κονσόλας και η σωστή έκδοση
2. Πληκτρολογήστε `1` και πατήστε το Return για να ξεκινήσει η διαδικασία δημιουργίας του ID1 του MSET9
3. Αφού διαβάσετε το μήνυμα αποποίησης ευθυνών, πληκτρολογήστε ξανά `1` και πατήστε το Return για να το αποδεχτείτε
    - Εάν λάβετε κάποιο σφάλμα, δείτε τη σελίδα [Επίλυση προβλημάτων](troubleshooting-mset9) και δοκιμάστε ξανά
4. Εάν δείτε το μήνυμα «Created hacked ID1.», πατήστε το Return για να κλείσετε το script «MSET9»
    - Το 3DS σας θα φαίνεται σαν να μη διαθέτει καμία εγκατεστημένη εφαρμογή από τον χρήστη στο μενού «HOME». **Αυτό είναι αναμενόμενο.** Τα δεδομένα σας θα επιστρέψουν σε ένα μεταγενέστερο βήμα
5. Εισαγάγετε ξανά την κάρτα SD στην κονσόλα σας
6. Ενεργοποιήστε την κονσόλα σας
7. Ανοίξτε το Mii Maker
8. Περιμένετε μέχρι η κονσόλα σας να φτάσει στην οθόνη [Welcome to Mii Maker](/images/screenshots/mset9/mii-welcome.png) και έπειτα, κλείστε το Mii Maker και επιστρέψτε στο μενού «HOME»
    - Ενδέχεται να δείτε [αυτήν την οθόνη](/images/screenshots/mset9/mii-extdata.png), η οποία υποδεικνύει ότι έχουν δημιουργηθεί τα απαραίτητα δεδομένα
    - Εάν οδηγηθείτε απλώς στην [κανονική](/images/screenshots/mset9/mii-existing.png) οθόνη του Mii Maker, τότε τα δεδομένα υπάρχουν ήδη. Κλείστε το Mii Maker και επιστρέψτε στο μενού «HOME»
9. Εκκινήστε την εφαρμογή «System Settings» και μεταβείτε στο `Data Management` -> `Nintendo 3DS` -> `Software` -> «Reset» ([εικόνα](/images/screenshots/database-reset.jpg))
    - Αυτή η ενέργεια δεν θα διαγράψει τα δεδομένα σας
10. Απενεργοποιήστε την κονσόλα σας πατώντας το κουμπί ισχύος και επιλέγοντας «Power Off» στην κάτω οθόνη
11. Εισαγάγετε την κάρτα SD σας στο iPhone/iPad σας (χρησιμοποιώντας έναν προσαρμογέα)

<!--@include: ./_include/ish-chorus.md -->

1. Πληκτρολογήστε τον αριθμό που αντιστοιχεί στο μοντέλο και την έκδοση της κονσόλας σας και πατήστε το Return

    - Η οθόνη θα πρέπει να αλλάξει στο εξής και να εμφανίσει την ένδειξη `Ready`:

    ::: info

    ![](/images/screenshots/mset9/mset9-ish-ready.png)

    :::

    - Εάν η οθόνη δηλώνει [Not ready - check MSET9 status for more details](/images/screenshots/mset9/mset9-ish-not-ready.png):
        - Πληκτρολογήστε `2`, πατήστε το Return για να ελέγξετε την κατάσταση του MSET9 και ακολουθήστε τις οδηγίες
        - Μόλις επιλύσετε το ζήτημα, επιστρέψτε στο Βήμα 14 της Ενότητας I
        - Για περισσότερες πληροφορίες, δείτε τη σελίδα [Επίλυση προβλημάτων](troubleshooting-mset9)
2. Πληκτρολογήστε `0` και πατήστε το Return για να κλείσετε το script
3. Εισαγάγετε ξανά την κάρτα SD στην κονσόλα σας

### Ενότητα II - MSET9

Σε αυτήν την ενότητα, θα ενεργοποιήσετε το MSET9 για να εκκινηθεί το SafeB9SInstaller (το πρόγραμμα εγκατάστασης του custom firmware).

::: danger

Θα πρέπει να ακολουθήσετε αυτές τις οδηγίες **ΚΑΤΑ ΓΡΑΜΜΑ**, οπότε ελέγξτε ξανά προσεκτικά ΟΛΑ όσα κάνετε για να αποφύγετε τυχόν σφάλματα!

:::

1. Ενεργοποιήστε την κονσόλα σας, εξασφαλίζοντας ότι έχει επιλεχθεί η εφαρμογή «System Settings»
    - Εάν δεν έχει επιλεχθεί η εφαρμογή «System Settings», **[επισημάνετε](/images/screenshots/mset9/hover-settings.png)** το εικονίδιο «System Settings» με το D-Pad, απενεργοποιήστε την κονσόλα σας και έπειτα, ενεργοποιήστε την ξανά
2. Πατήστε το (A) για να εκκινήσετε την εφαρμογή «System Settings»
3. Μεταβείτε στο `Data Management` -> `Nintendo 3DS` -> `Extra Data` ([εικόνα](/images/screenshots/mset9/settings-extdata.png))
4. **Μην πατήσετε κανένα κουμπί και μην αγγίξτε την οθόνη**
5. **Ενώ η κονσόλα είναι ΑΚΟΜΑ ΕΝΕΡΓΗ και χωρίς να πατήσετε κανένα κουμπί ή να αγγίξετε την οθόνη**, αφαιρέστε την κάρτα SD από την κονσόλα σας
    - Το μενού θα ανανεωθεί και θα δηλώσει ότι δεν έχει εισαχθεί κάρτα SD
6. Εισαγάγετε την κάρτα SD σας στο iPhone/iPad σας (χρησιμοποιώντας έναν προσαρμογέα)

<!--@include: ./_include/ish-chorus.md -->

1. Πληκτρολογήστε τον αριθμό που αντιστοιχεί στο μοντέλο και την έκδοση της κονσόλας σας και πατήστε το Return
2. Στην οθόνη του MSET9, πληκτρολογήστε `3` και πατήστε το Return για να εισαγάγετε το MSET9
    - Θα πρέπει να δείτε το μήνυμα «MSET9 successfully injected!»
3. Πατήστε το Return για να κλείσετε το script «MSET9»
4. Εισαγάγετε ξανά την κάρτα SD στην κονσόλα σας **χωρίς να πατήσετε οποιοδήποτε πλήκτρο ή να αγγίξετε την οθόνη**
5. Εάν το exploit ήταν επιτυχές, θα έχει γίνει εκκίνηση στο SafeB9SInstaller
    - Εάν λάβετε μια κόκκινη οθόνη ή αν «κολλήσει» η κονσόλα σε κάποια οθόνη φόρτωσης, ακολουθήστε τον [οδηγό επίλυσης προβλημάτων](troubleshooting-mset9)

### Ενότητα III - Εγκατάσταση του boot9strap

Σε αυτήν την ενότητα, θα εγκαταστήσετε custom firmware στην κονσόλα σας.

1. Όταν ζητηθεί, εισαγάγετε τον συνδυασμό πλήκτρων που θα εμφανιστεί στην πάνω οθόνη, ώστε να εγκαταστήσετε το boot9strap
    - Εάν το κείμενο κάποιου βήματος στην κάτω οθόνη έχει κόκκινο χρώμα και δεν σας ζητείται να εισαγάγετε κάποιον συνδυασμό πλήκτρων, [ακολουθήστε αυτόν τον οδηγό επίλυσης προβλημάτων](troubleshooting-mset9#sighaxed-firm-was-not-installed-check-lower-screen-for-more-info)
    - Εάν η πάνω οθόνη είναι κενή **και** βλέπετε το μήνυμα «Crypto Status - all checks passed» στην κάτω οθόνη, θα πρέπει να εισαγάγετε στα τυφλά τον συνδυασμό πλήκτρων. Πατήστε τα παρακάτω κουμπιά στην κονσόλα σας με αυτήν τη σειρά:
        - Αριστερό βέλος στο D-Pad, κάτω βέλος στο D-Pad, δεξί βέλος στο D-Pad, πάνω βέλος στο D-Pad, A
2. Μόλις ολοκληρωθεί η διαδικασία (και τα επτά βήματα στην κάτω οθόνη θα είναι πράσινα), πατήστε το (A) για να επανεκκινήσετε την κονσόλα σας

<!--@include: ./_include/configure-luma3ds.md -->

### Ενότητα IV - Αφαίρεση του MSET9

Σε αυτήν την ενότητα, θα αφαιρέσετε το MSET9 για να αποτρέψετε περαιτέρω προβλήματα και να επαναφέρετε τα δεδομένα χρήστη σας (παιχνίδια, θέματα, κ.λπ.). (Αυτή η ενέργεια δεν θα αφαιρέσει το custom firmware που μόλις εγκαταστήσατε.)

::: danger

ΜΗΝ παραλείψετε αυτήν την ενότητα! Αν την παραλείψετε, η λειτουργία των εφαρμογών ενδέχεται να διακοπεί απροσδόκητα και θα συναντήσετε σφάλματα στην επόμενη σελίδα!

:::

1. Απενεργοποιήστε την κονσόλα σας
2. Εισαγάγετε την κάρτα SD σας στο iPhone/iPad σας (χρησιμοποιώντας έναν προσαρμογέα)

<!--@include: ./_include/ish-chorus.md -->

1. Πληκτρολογήστε τον αριθμό που αντιστοιχεί στο μοντέλο και την έκδοση της κονσόλας σας και πατήστε το Return
    - Η τρέχουσα κατάσταση θα πρέπει να εμφανίζει [Injected](/images/screenshots/mset9/mset9-ish-injected.png)
    - Εάν έχετε ήδη αφαιρέσει το αρχείο ενεργοποίησης (ή δεν είχατε κάνει ποτέ εισαγωγή του), η τρέχουσα κατάσταση θα εμφανίζει [Ready](/images/screenshots/mset9/mset9-ish-ready.png). Μεταβείτε στο Βήμα 6
2. Πληκτρολογήστε `4` και πατήστε το Return για να αφαιρέσετε το αρχείο ενεργοποίησης
    - Θα πρέπει να δείτε το μήνυμα «Removed trigger file.»
3. Πληκτρολογήστε `5` και πατήστε το Return για να αφαιρέσετε το MSET9
    - Θα πρέπει να δείτε το μήνυμα «Successfully removed MSET9!»
4. Πατήστε το Return για να κλείσετε το script «MSET9»

<!--@include: ./_include/luma3ds-installed-note.md -->

___

::: danger

Ακολουθήσατε την Ενότητα IV (Αφαίρεση του MSET9); Η ενότητα αυτή είναι ΥΠΟΧΡΕΩΤΙΚΗ!

:::

::: tip

Συνέχεια στην [Ολοκλήρωση εγκατάστασης](finalizing-setup)

:::
